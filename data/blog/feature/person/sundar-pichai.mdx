---
title: সুন্দর পিচাই
date: '2020-10-28'
tags: ['Person']
---

সুন্দর পিচাই জীবনে প্রথম প্লেনে চড়েন আমেরিকায় স্ট্যানফোর্ডে যখন পড়তে আসেন। সেই প্লেনের টিকিট খরচ ছিল তার বাবার সারা বছরের উপার্জন। 

আমেরিকায় এসে ষাট ডলারের একটা ব্যাগ কিনতে গিয়ে তিনি হিসেব করে দেখেছেন সেটা তার বাবার প্রায় এক মাসের উপার্জন।

তবে যেটা তাকে মুগ্ধ করেছিল পড়াশোনার জন্য কেনা কম্পিউটার যতোক্ষণ ইচ্ছা ব্যবহার করতে পারছেন। সেখানেই খুঁজে পেয়েছেন তার প্যাশন।

সাম্প্রতিক সময়ে এক ইন্টারভিউতে সুন্দর বলছিলেন
কোন বিষয়ে আপনি প্যাশনেট সেটা খুঁজে পাওয়াটা সহজ না, তবে একবার খুঁজে পেলে বাকী পথটা সহজ।

এছাড়াও ওপেন মাইন্ডেট থাকাতেও তার সঠিক পথ খুঁজে পাওয়াতে সাহায্য করেছে। প্রথমদিকে ভেবেছিলেন সেমিকন্ডাক্টর নিয়ে কাজ করবেন। পরে দেখলেন ইন্টারনেট যেভাবে বৈপ্লবিক পরিবর্তনের ভেতর দিয়ে যাচ্ছে, তাতে সেদিকেই মন দিলে ভালো করা যাবে।

তবে সুন্দর পিচাই'র অনেক সহকর্মীদের মতে তার সফট স্কিলের ক্ষমতা অসাধারণ।

সুন্দর পিচাই তখনো গুগলের সিইও হননি, তবে বড় সড় একটা পদে কাজ করছেন গুগলে। কয়েকজন বড় কর্মকর্তার সাথে মিটিং করছেন কোন একটা গুরুত্বপূর্ণ বিষয় নিয়ে।

হঠাৎ গুগলের তৎকালীন সিইও ল্যারি পেজ মিটিং রুমে প্রবেশ করে হড়বড় করে তার কি একটা ভিশন নিয়ে অনেকগুলো কথা বললেন।

বলাবাহুল্য রুমের কেউই তেমন ধরতে পারলেন না ল্যারি কি বোঝাতে চাইছেন। গুরুত্বপূর্ণ মিটিং এ মাঝখানে এভাবে ইন্টারাপ্ট করাতে অনেকে মনে মনে বিরক্তও হচ্ছিলেন।

ল্যারি কথা শেষ করে বেরোনোর সাথে সাথে সুন্দরও তার সাথে কিছুদূর গেলেন। দু'মিনিট তার সাথে কথা বলেই মিটিং রুমে ফিরে সবাইকে বলতে লাগলেন, ল্যারি কি বোঝাতে চাইছিলেন।

গুরুত্বপূর্ণ মানুষদের কথা খুব কম সময়ে বুঝতে পারাটা সফট স্কিলের একটা অংশ।

বাংলাদেশী বিজ্ঞানী ইন্টেলের চেয়ারম্যান ওমর ইশরাকও সেদিন একটি ইন্টারভিউতে এমনই বললেন।

খুব কম কথায় মর্মোউদ্ধার করা ছাড়াও সুন্দর পিচাইর আরো কিছু সফট স্কিল তাকে সফল হতে সাহায্য করেছে তার সহকর্মীদের মতে।

যেমন কনফ্লিক্ট রেজুলুশন বা বিবাদ মেটাতেও বেশ দক্ষ তিনি। দেখা গেলো দুই পক্ষ কোন একটা বিষয় নিয়ে তার কাছে এলো মিমাংসা করতে। তিনি খুব মনোযোগ নিয়ে দু'পক্ষের কথা শুনতেন। তারপর এমন একটা সমাধান দিতেন যাতে দু'পক্ষর জন্যই কাজে লাগত।

এছাড়াও নিজের টিমে খুব দক্ষ, মেধাবীদের রাখতেন ভালোভাবে, যার কারণে তারা দীর্ঘদিন তার সাথে কাজ করতে পছন্দ করতেন।

কারিগরি দক্ষতা গুরুত্বপূর্ণ, তবে যে বিষয়টা আরো বেশী গুরুত্বপূর্ণ, তা হলো আচরণগত দক্ষতা। ইংরজিতে যাকে বলে সফট স্কিল।

অক্সফোর্ডের একটি গবেষণায় উঠে এসেছে সফলতার পেছনে কারিগরি দক্ষতা ২০ ভাগেরও কম ভূমিকা রাখে। বাকীটা নির্ভর করে আচরণ বা এটিচ্যুডের ওপর।

ভারতের সাধারণ একটি পরিবার থেকে উঠে আসা একটি লিকলিকে ছেলে একদিন পৃথিবীর সবচাইতে বড় প্রযুক্তি প্রতিষ্ঠানের শীর্ষ কর্তা হয়েছেন, এটা বিস্মিত করেছে সবাইকেই। 

তখনি আলোচনায় এসেছে কি এমন আছে সুন্দর পিচাইর মধ্যে যেটা আলাদা করেছে সবার চাইতে।

তার সাথে কাজ করেছেন এমন সহকর্মীরা যা বিবরণ দিয়েছেন, তাতে দেখা গেছে প্রযুক্তিগত দক্ষতা বা মেধার চাইতেও গুরুত্বপূর্ণ ছিল তার আচরণ বা যোগাযোগ করার দক্ষতা, যেটাকে অনেকেই আদৌ কোন দক্ষতা বলে মনে করেন না।

[পূর্ব প্রকাশ](https://www.facebook.com/ashraful.alam/posts/10157168801080583)