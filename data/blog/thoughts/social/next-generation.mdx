---
title: আগামী প্রজন্ম
date: '2018-03-16'
tags: ['social']
---

কিছুদিন আগে এপেলের কো ফাউন্ডার স্টিভ ওয়াজনিয়াক বলেছিলেন ভারতীয়রা (বা সেই ভৌগলিক গোত্রের মানুষেরা) সৃষ্টিশীল কিছু করতে পারে না, মাইক্রোসফট, ফেসবুকের মতো কিছু করা দূরে থাক।

 

এতে অনেকে ক্ষেপছেন। আঙ্গুল নাড়িয়ে বলেছেন, গুগল, মাইক্রোসফটের মতো কোম্পানীর শীর্ষ প্রতিষ্ঠানে ভারতীয়রা বসে আছে।

 

সেই যুক্তি শুনে আমার কিছুটা কৌতুকের মতো মনে হলো। প্রথমত এই প্রতিষ্ঠানগুলো ইতোমধ্যেই ইনোভেটিভ প্রতিষ্ঠান হিসেবে প্রচন্ড সফল। দ্বিতীয়ত, সিইও টাইপ পজিশন ইনোভেটিভের চাইতে ম্যানেজমেন্ট টাইপ পজিশন।

 

স্টিভ ওয়াজনিকের সাথে আমি একমত।

 

আমরা সে অর্থে মাইক্রোসফট, গুগল করতে পারিনা, কারণ, পরিবারের প্রতি আবেগজনিত দায়বদ্ধতা, উন্নত দেশের সরকারের মতো নিজের বুড়ো বয়েসে নিশ্চিন্ত অবসরের গ্যারান্টি না পাওয়া।

 

স্টিভ জবস থেকে শুরু করে ইলোন মাস্ক, তাদের যা করতে ইচ্ছা হয়েছে করেছেন, পিছুটান নিয়ে না ভেবেই।

 

শুধুমাত্র তৃতীয় বিশ্বের রক্ত দেহে প্রবাহিত করছে বলে আমরা কিছু করতে পারবো না, তা নয়। সমস্যা হলো, তৃতীয় বিশ্বের নাগরিক হয়ে অনিশ্চয়তা নিয়ে ভোগা।

 

আমাদের বাংলাদেশী ধারার প্রবাসে দ্বিতীয় প্রজন্ম সালমান খান খান একডেমী করে ইতোমধ্যেই অনেক কিছু করে ফেলেছে। দ্বিতীয় প্রজন্মের অনেক প্রবাসীরাও ভালো সাফল্য দেখাতে শুরু করেছে।

 

প্রবাসে বড় হওয়া আমাদের দ্বিতীয় প্রজন্ম আমাদের দেশের পরবর্তী উদ্ভাবনের জাগরণের পথ দেখাবে, এই আশা করতেই পারি।

 

প্রকাশঃ [১৬ মার্চ, ২০১৮](https://www.facebook.com/ashraful.alam/posts/10155100973620583)
