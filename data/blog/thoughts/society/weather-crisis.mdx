---
title: ক্লান্ত ধরিত্রী
date: '2020-03-23'
tags: ['Society']
draft: false
---

লিওনার্দো ক্যাপ্রিও তার অস্কার পুরষ্কারের মঞ্চে উচ্ছ্বাসের বদলে সতর্ক করে বলেছিলেন, জলবায়ু পরিবর্তনের বিপদ সত্যিকারের বিপদ। সবার সমস্যা।

উচ্চমার্গের আবেগ বলে উড়িয়ে দিয়েছি আমরা।

ধনীদেশ গুলো নিজেদের শক্তি বাড়ানোর জন্য বিলিয়ন ডলার ব্যয় করেছে।

ভিডিও গেম দেখার মতো করে ড্রোন দিয়ে প্রত্যন্ত গ্রামে মানুষ হত্যার দৃশ্য যেন সিনেমার কল্পদৃশ্যের মতো নিরাপদ, সোফার আরামে যেন তাই মনে হয়েছে ধনী দেশের অধিপতিদের।

গত একশ' বছরে মানব সভ্যতা অগ্রগতির দিক থেকে নিজেদেরকেই ছাড়িয়ে গিয়েছে কয়েক হাজার বছরের তুলনায়।

তথ্য প্রযুক্তি, জিন প্রযুক্তি, কৃত্রিম বুদ্ধিমত্তা থেকে শুরু করে বিশ্বব্রম্মান্ডে বিচরণ - অসম্ভবকে সম্ভব করার মতো সব রকম দুঃসাহসিক স্বপ্ন বাস্তবে রূপান্তর করে চলেছে।

আচমকাই সব রকম প্রযুক্তি নিয়েও এই আধুনিক সভ্যতা এমন অসহায় অবস্থায় পড়বে কেউ ভাবতে পারেনি।

এই অনুভূতি বিস্ময়কর।

সমস্ত জ্ঞান বিজ্ঞান এক করে আমরা বলতে পারছি না কাল কি হবে।

এই অদ্ভুত অসহাত্বের মুখে আমাদের সমস্ত অগ্রযাত্রা থামিয়ে নতুন করে সব কিছু দেখার সময় এসেছে।

হঠাৎ ধূমকেতুর আঘাতে দানবীর প্রাণীকূলের অবসান হয়েছিল পৃথিবীর।

আধুনিক মানব সভ্যতা কতদিন টিকে থাকে কে জানে।

তবে নতুন এই শিক্ষায় গরীব দেশের একজন অল্পশিক্ষিত মানুষও মনে হয় হাতে থাকা প্লাষ্টিকে ব্যাগ নদীতে ফেলতে গিয়ে থেমে যাবে।

পরবর্তী নিওক্লিয়ার বোমার বাজেট আসার আগেই ধনী দেশের কর্তাদের ভাবতে হবে, চিকিৎসা, শিক্ষা ও মানব কল্যানে ব্যয় না বাড়ালে মখমলের বিছানা ভেদ করে অদৃশ্য কণা তাকে কুপোকাত করবে।

মানুষের সীমা লঙ্ঘনের মাত্রায় ক্লান্ত ধরিত্রী যেন নতুন করে সাজাতে চাইছে সবকিছু। 

তার আগে দরকার এর সব চাইতে বুদ্ধিমান প্রাণীদের নির্বুদ্ধিতার অবসান।

নতুন একটা আলোকিত পৃথিবীর জন্য অধীর অপেক্ষায় যেন সবাই।