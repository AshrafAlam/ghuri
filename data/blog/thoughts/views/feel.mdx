---
title: অনুভব
date: '2016-03-23'
tags: ['Views']
---

ভদ্রমহিলার বয়েস ৯০ পার হয়ে গিয়েছে। বয়েসের কারণে স্মৃতি হারিয়ে ফেলেছেন। আশপাশের কাউকেই এখন আর চিনতে পারেননা।

 

বিদেশ থেকে তাঁর মেয়ে এসেছে, বসে আছে মায়ের কাছে। মেয়ের দিকে উদ্ভ্রান্তের মতো অনেকক্ষণ তাকিয়ে থাকলেন মা, তারপর আস্তে আস্তে বললেন, তুমি কে, সেটি মনে পড়ছে না, কিন্তু আমার মন বলছে তুমি অামার অনেক প্রিয় কেউ, এমন কেউ যাকে আমি অনেক ভালোবাসি।

 

মায়ের হাত ধরে চিৎকার করে সেদিন অনেক কেঁদেছিলেন তার মেয়ে।

 

স্মৃতি হারিয়ে যাবে, কমে আসবে চোখের দৃষ্টি, কিন্তু ভালোবাসাই সম্ভবত আমাদের অস্তিত্বের সবচেয়ে শক্তিশালী অংশ, যেটি শেষ নিঃশ্বাস পর্যন্ত টিকে থাকে।

 

প্রকাশঃ [২৩ মার্চ, ২০১৬](https://www.facebook.com/ashraful.alam/posts/10153332044445583)