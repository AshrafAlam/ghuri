---
title: স্টিফেন হকিং 
date: '2018-03-14'
tags: ['Person']
---

মাইক্রোসফটে চাকুরী করা আমার এক পরিচিত প্রথম জানিয়েছিলেন, হকিং এর এক ছেলে মাইক্রোসফটের ইঞ্জিনিয়ার ছিলেন, এক্সেলের মূল কারিগরদের মাঝে তিনিও একজন।

 

হকিং বিজ্ঞানী হিসেবে যতোটুকু সফল হয়েছিলেন, বাবা হিসেবে কম ছিলেননা।

 

তবে স্বামী হিসেবে খুব আদর্শ ছিলেন, তা বলা যাবে না। ঘরে স্ত্রীকে রেখে নার্সের সাথে প্রেমট্রেম করে তাকেই বিয়ে করাতে অনেক সমালোচনা শুনতে হয়েছিল তাঁকে। অবশ্য সেই সংসার টেকেনি। পরে বড় বৌর সাথে সখ্যতা হয়েছিল আবার।

 

তরুণ হকিং যখন মোটর নিউরণ রোগে আক্রান্ত ছিলেন, হাসপাতালে তার পাশের বেডে লিউকেমিয়ার একজন রোগীর মৃত্যু তাঁকে প্রচন্ড ঝাঁকুনি দিল। তিনি অনুভব করলেন, বেঁচে থাকাটাই বিরাট ব্যাপার। সমস্ত শরীর নিশ্চল হয়ে আসলে থাকলেও অবাক ব্যাপার তিনি জীবনকে আগের চাইতে বেশী উপভোগ করতে থাকলেন। তিনি ভাবলেন, আমরা মানুষেরা অসম্ভব সম্ভাবনা নিয়ে এই জীবন পাই। নিজেদের সীমাবদ্ধতা নিয়ে এতো মাথা ঘামানোর কিছু নেই। যাই কিছু আমরা পাই, সব সীমাবদ্ধতা ছাড়িয়ে অনেক কিছু করার আছে।

 

সেই ঘটনা বদলে দিল হকিংকে, বদলে দিল বিজ্ঞানের ইতিহাস।

 

হকিং ঘোর নাস্তিক ছিলেন। কিন্তু তাঁর মৃত্যু পাই দিবসে, বিজ্ঞানীদের কাছে রহস্যময় পাই। এইরকম রহস্যময় দিনে মৃত্যু পরিসখ্যানের ভাষায় তিনশ' পঁয়ষট্টি ভাগের একভাগ। ব্যপারটা কেন জানি কাকতালীয় মনে হচ্ছে না। আমাদের এই জন্ম রহস্যময়। যতদূর যাই না কেন, সব রহস্যের কিনারা আমরা করতে পারবো কিনা বলা মুশকিল।
 

প্রকাশঃ [১৪ মার্চ, ২০১৮](https://www.facebook.com/ashraful.alam/posts/10155096117015583)