---
title: লগ কেবিন
date: '2020-05-25'
tags: ['England']
---

লন্ডনে যে টং দোকানে চা পাওয়া যায় এই অদ্ভুত তথ্য দিলেন AR Sikdar ভাই। 

লন্ডন আসলে বিচিত্র শহর। পৃথিবীর হাজার রকম মানুষের বাস। 

কাজেই খুব বেশী অবাক হলাম না।

রাত বারোটার কাছাকাছি।

দু'ধারে গাছ পালা পেরিয়ে রাস্তার ধারে চায়ের দোকানটা। এক বৃদ্ধা চা বিক্রি করছে। চায়ের সাথে স্ন্যাক্স জাতীয় খাবারো আছে।

চায়ের কথা বলতেই জিজ্ঞেস করলেন চিনি কয় চামচ? ঠিক যেন দেশী চায়ের দোকানের মামুদের মতো।

এটাও ব্যতিক্রম এখানে। সাধারণত আলাদাভাবে চিনি দেয়া হয়।

চা দেয়া হলো কাগজের কাপে। চুমুক দিয়ে টের পেলাম  দেশী স্টাইলের মতো কাঁচা পাত্তির চা।

শিকদার ভাই বললেন, এই দোকান সবসময় খোলা থাকে। 

লরি ড্রাইভাররা এখানে থেমে চা খেয়ে ক্লান্তি কাটায়।

লন্ডনে আর কোথাও চা না পাওয়া গেলেও এখানে চা পাওয়া যাবে।

দোকানটার পেছনটায় জঙ্গলা মতো জায়গা। দু'চারটে কাঠের বেঞ্চির পাতা আছে। 

হালকা শীতে গায়ে চাদর চাপিয়ে চা খেতে খেতে ঘন্টার পর ঘন্টা গল্প করা যায়।

জংলা জায়গা কিছুদূর পেরোলে বিশাল একটা লেক। শীতকালে এই লেক নাকি জমে যায়।অন্ধকারে তেমন দেখা যাচ্ছে না কিছু। আবছাভাবে দেখলাম কি যেন হেঁটে যাচ্ছে অন্ধকারে।

ভূত না সেটা নিশ্চিত, সম্ভবত শিয়াল। তবু যেন গ্রাম দেশের গা ছমছম সন্ধ্যা নেমে এসেছে।

ঈদের পাঞ্জাবী ভেদ করে শীত লাগছে। ওপরে তাকালেই বিক্ষিপ্তভাবে ছড়িয়ে আছে তারা।

আমরা তাকিয়ে ভাবি, এই তারার অনেকগুলোই হয়ত আর নেই, তবু জ্বলজ্বল করছে।

[পূর্ব প্রকাশ](https://www.facebook.com/ashraful.alam/posts/10156824149560583)