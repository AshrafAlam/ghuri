---
title: ঈদের লিমিটেড ঘোরাঘুরি
date: '2020-05-26'
tags: ['England', 'Travel']
---

ঈদের দিন আশপাশেই লিমিটেড দাওয়াতে কেটেছে।

ঈদের পরদিন সবাই মিলে বেরিয়েছি লিমিটেড ঘোরাঘুরিতে।

ইংল্যান্ডে শীতকাল গত হয়েছে। স্প্রীং চলে এসেছে।

শীতের পুরো সময়টায় সবাই ঘরে থাকলেও স্প্রীং আসলেই কাউকে দমিয়ে রাখা কঠিন।

এতো সুন্দর রোদ, গাছে গাছে রং বে রঙের ফুল।

ইচ্ছে করে সারাদিন ঘুরি।

গাড়ির ভেতরেই হালকা গল্প গুজব চলছে, এর মাঝেই জানলা দিয়ে মুগ্ধ প্রকৃতি অবলোকন।

গাড়ি থেকে কেউ বেরুচ্ছি না, কিন্তু জানলা খুলে হাওয়া খেতে নিষেধ নেই।

যেতে যেতে 'সাউদার্ণ অন সি' বলে একটা জায়গায় এলাম।

সমুদ্রের পাশে খোলা জায়গায় এমিউজমেন্ট পার্ক। আশে পাশে নানা রিসোর্ট।

লোকজন গিজ গিজ করছে।

এতো সুন্দর জায়গা দেখে পপ কর্ণ না হয় বাদাম নিয়ে সবাই মিলে হেঁটে ঘুরতে বা বসে গল্প করতে কার না ইচ্ছে হয়।

তবু ক্ষণিকের জন্য গাড়ি থামানো হয় না।

নিজেদেরই প্রবোধ দিই, আর ক'দিন রসো বাছা!

[পূর্ব প্রকাশ](https://www.facebook.com/ashraful.alam/posts/10156828120930583)