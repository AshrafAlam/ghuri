---
title: মানি হেইস্ট
date: '2020-04-12'
tags: ['Shows']
---

মানি হেইস্টের প্রথম দু'টো সিজন বেশ ভালো ছিল।

বুদ্ধিমান প্রফেসরের নিখুঁত পরিকল্পনায় একদল দারুণ  স্মার্ট হ্যান্ডসাম ডাকাত একের পর এক ঘটনা ঘটিয়ে ব্যাংক দখল করে ফেলে। 

প্রতিটি ধাপ অনেক ভেবে চিন্তে হিসেব করা। কোথাও পরিকল্পনা ফেল করলে প্ল্যান বি প্ল্যান সি কার্যকর হচ্ছে।

তবুও দ্বিতীয় সিজনে নানা কারণে একের পর এক কোণঠাসা হচ্ছিল দুর্দান্ত ডাকাত দল।

দ্বিতীয় সিজনের শেষটা ছিল চমৎকার।

দর্শক যখন প্রায় হাল ছেড়ে দিচ্ছিল প্রিয় ডাকাতদের পরিণতি নিয়ে তখনই চমৎপ্রদভাবে পুলিশের চোখ ফাঁকি দিয়ে ফসকে যায় সবাই।

নানা মার প্যাঁচে দুর্ধর্ষ মহিলা পুলিশকেও প্রেমে কাবু করে তাকে ব্যবহার করে দলপতি প্রফেসর পালানোর উপায় হিসেবে।

অবশ্য মহিলা পুলিশকে ছল চাতুরী করলেও প্রফেসরের ভালোবাসা আসল ছিল।

দ্বিতীয় পর্বের শেষ হয়, প্রফেসরের আসল ভালোবাসার টানে মহিলা পুলিশের তার কাছে চলে যাবার ইঙ্গিত দিয়ে।

তৃতীয় পর্ব শুরু হয় টোকিও আর রিও ডাকাত যুগলের পালিয়ে আসা দূর দীপান্তরে বেহেশতি জীবনে বোরিং হওয়ার কাহিনী থেকে। 

টোকিও বের হয় অভিযানের সন্ধানে।

প্রফেসরের নির্দেশ ছিল কোন যোগাযোগযন্ত্র ব্যবহার না করতে।

পাকনামি করতে গিয়ে রিও ধরা খায়।

রিওকে উদ্ধার করার জন্য প্রফেসর স্পেনের সোনার রাষ্ট্রিয় মজুদ লুট করার পরিকল্পনা করে। এবং সবাইকে নিয়ে ডাকাতি করে।

কাহিনী এই অংশ থেকে আমার কাছে খানিকটা গাঁজাখুরি মনে হয়েছে।

কারণ এধরণের অভিযান ভয়াবহ ঝুঁকিপূর্ণ। একজনকে উদ্ধার করতে গিয়ে সবাই বিপদে পড়ার কোন যুক্তি নেই। আগের অভিযানে একাধিক সদস্য মারাও গিয়েছে।

আর প্রফেসর সবাইকে এমনভাবে লুকিয়েছে তাতে কেউ কারো অবস্থান সম্পর্কে জানে না।

তার উপর আবার ব্যাংক ডাকাতির দৃশ্য, সবাইকে জিম্মি করা, একই প্যান প্যানানি কাহিনী বোরিং করে ফেলেছে।

সিজন ফোরেও সেই কাহিনী শ্লথভাবে এগিয়ে যাচ্ছে।

সিজন ফোরে শেষ হয়নি সিরিজটি।

বেশ কয়েকদিন ধরে দেখা শুরু করলেও বেশীদূর আগায়নি।

সিরিজ ৩ আমাকে লিখতে বললে এটলিস্ট ব্যাংক দখলের পুণরাবৃত্তি করতাম না।

অভিযানের জন্য উশখুশ করা টোকিওর বেরিয়ে যাওয়া থেকে রিওর ধরা খাওয়া পর্যন্ত ঠিক ছিল।

পুরো দলকে না ডেকে প্রফেসর নতুন কোন কৌশলে রিওকে উদ্ধার করার চেষ্টা করতো। তার বর্তমান স্ত্রী প্রাক্তন পুলিশ। তার কাছ থেকে তথ্য নিয়ে কিছু একটা করা অসম্ভব ছিল না।

দলের বাকীদের কাহিনী পরম্পরায় আনা যেত, তবে নানা ঘটনাক্রমে।

নতুন কিছু চরিত্রও আনা যেত।

কি আর করা। মানি হেইস্টওয়ালারা আমাকে ডাকেনি। লস ওদেরই।

[পূর্ব প্রকাশ](https://www.facebook.com/ashraful.alam/posts/10156694597990583)