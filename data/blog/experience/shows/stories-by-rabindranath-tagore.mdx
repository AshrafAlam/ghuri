---
title: রবীন্দ্রনাথের গল্প
date: '2018-06-28'
tags: ['Shows']
---

রবীন্দ্রনাথের গল্পের উপর এতো সুন্দর ভিডিওগ্রাফি খুব কম হয়েছে।

'চোখের বালি' দিয়ে শুরু, রাধিকা আপ্তের অভিনয়ে বিনোদিনী, ধনী পরিবারের ডাক্তার মহেন্দ্র যাকে না দেখেই বাদ দিয়ে শেষে বিয়ে করে আশালতাকে। যদিও বন্ধু বিহারীর জন্য আশালতাকে দেখতে নিয়ে গিয়েছে, কিন্তু মহেন্দ্র নিজেই তার প্রেমে ডুবে আশালতাকে বিয়ে করে। 

কপাল ফেরে রাঁধিকার অকাল বৈধব্য, ঘটনাচক্রে মহেন্দ্রের মায়ের সাথেই তাদের বাসায় তার স্থান। অল্পশিক্ষিত, সরল আশালতার প্রতি মুগ্ধতা মিলিয়ে যেতে সময় লাগে না মহেন্দ্রের উচ্চশিক্ষিত, স্মার্ট বিনোদিনীকে দেখে। 

প্রত্যাখ্যানের শীতল প্রতিশোধে বিনোদিনী ওলট পালট করে দিতে শুরু করে সবকিছু। তবু মনের কোনে বিহারীর প্রতি হয়ত একটা ভালোবাসা থেকে যায়, কিন্তু বিনোদিনী থেকে দূরে সরে আসতে থাকে বিহারী, চাপা ব্যাথা নিয়ে। 

এভাবেই নানা বাঁকে ঘটনা গড়িয়ে যায়।

'চোখের বালি'র পরের এপিসোডে আসে 'অতিথি,' এমন করে ২৬ টা এপিসোড।

অনুরাগ বসুর কাজ, প্রথম পর্ব থেকেই মুগ্ধতার চূড়ায় নিয়ে গেছে 'আমার পরাণে যে গান বাজিছে' ব্যাকগ্রাউন্ড সুরে, অসাধারণ ভিডিওগ্রাফি, ডায়ালগ, অভিনয়।

এমন কাজ দেখলে ফিল্মোগ্রাফি নিয়ে সিরিয়াসলি কাজ করার তৃষ্ণা জাগে।

[Stories by Rabindranath Tagore](https://www.netflix.com/title/80102160)

[পূর্ব প্রকাশ](https://www.facebook.com/ashraful.alam/posts/10155314390405583)