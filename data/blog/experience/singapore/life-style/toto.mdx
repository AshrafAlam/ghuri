---
title: টোটো
date: '2018-06-30'
tags: ['Singapore']
---

মাত্র দু'ডলারের টিকেট কেটে আমেরিকায় একজন ১৬০ কোটি ডলার জিতে নিয়েছেন।

পৃথিবীর ইতিহাসে এবারেই সম্ভবত সবচেয়ে বড় জ্যাকপট জিতল কেউ।

লটারী জিতে যাবার পর বেচারীর অবস্থা কেমন হয়েছে জানি না, তবে এই জ্যাকপটের আশায় বহু মানুষ লাইন ধরে টিকেট কিনেছে। আয়োজকদের হিসেবে প্রতি ৩০ কোটি মানুষের একজন এমন জিততে পারে।

সিঙ্গাপুরেও টোটো নাম দিয়ে এমন লটারী আছে।

মাঝে মাঝে দেখি লম্বা লাইন দিয়ে টিকেট কিনছে। পরিচিত একজনকে জিজ্ঞেস করেছিলাম জিতেছ কখনো?

সে হেসে জবাব দিল, দুয়েকবার জিতিনি যে তা হয়, তবে সামান্যই। আসার চেয়ে যাওয়ার হারই বেশী। তবে সেরকম নেশা নেই আমার। এক ডলার, দু'ডলারের বেশী কিনিনা। যদি সেরকম কিছু লাগে তো কপাল খুলে যাবে। এই আশায় অপেক্ষা করাতেও মজা।

কেন জানি এমন অতি ক্ষীণ সম্ভাবনার মাঝে এইরকম আশা করা আমার কাছে অর্থহীন মনে হয়।

মানুষের স্বপ্ন খুব দামী জিনিস। এটা ভেঙ্গে গেল সে কষ্ট পায়।

যা কিছু নিজের চেষ্টায় সম্ভব করা যায়, সেই স্বপ্নপূরণের পথ কঠিন হতে পারে, তবে সেই পথ চলাতেও আনন্দ আছে।