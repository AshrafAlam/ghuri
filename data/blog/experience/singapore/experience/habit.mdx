---
title: অভ্যাস
date: '2018-06-30'
tags: ['Singapore']
---
 

অফিসের নীচের চায়ের দোকান আছে। ব্রেকে চা খেতে আসলে সবসময় লেমন টি অর্ডার করি। আজ যথারীতি চায়ের অর্ডার করতে গিয়ে দেখি আগে থেকেই লেমন টি রেডি।

 

গত কয়েক বছরে এতোবার এখানে এসে একই চা অর্ডার করেছি, চা ওয়ালা সেটা মুখস্থ করে ফেলেছে। আমাকে চমকে দিতে দূরে আমাকে আসতে দেখে সেটা বানাতে শুরু করেছে।

 

একবার ভাবি, একটু মজা করি। গম্ভীর মুখে বলি, আজ থেকে ঠিক করেছি মিল্ক টি খাবো। তারপর দেখবো, বেচারার মুখের ভাব কেমন হয়।

 

পরে ভাবলাম, থাক, একজন আমাকে চমকে দিতে চাইলো। তাকে নিরাশ করা ঠিক হবেনা।

 

আমি অবাক হওয়ার ভান করে বললাম, ওয়াও! সো কুইক!