---
title: আধাঁরবেলাঃ ১
date: '2018-06-30'
tags: ['Singapore']
---

সিঙ্গাপুরের জেলখানার নিয়ম অনেক কড়াকড়ি থাকে। প্রিয়জনদের সাথে দেখা করার সুযোগ এখানে সীমিত। যদিও কেউ সেটা পায়, মাঝখানে কাচের দেয়ালের ওপারে কথা বলতে হয়।

 

গতকাল এই নিয়মের ব্যতিক্রম হলো। চিলড্রেন্স ডে উপলক্ষ্যে কিছু বন্দী তাদের সন্তান ও প্রিয়জনদের সামনা সামনি দেখার সুযোগ পেল।

 

বন্দীদের কারো কারো জন্য এ ছিল অবিশ্বাস্য পাওয়া।

 

কেউ প্রথমবারের মতো স্পর্শ করেছে তার তিন বছর বয়েসী সন্তানের হাত। কেউ বহুদিন পর বাবা-মাকে জড়িয়ে ধরে কেদেছে।

 

বেশ কয়েকঘন্টা তাদের একসাথে থাকতে দেয়া হয়েছিল। জেল অফিস থেকে সবার জন্য ভালো খাবার ও বিনোদনের ব্যবস্থাও ছিল। সবাই আনন্দে ভেসেছে প্রিয়জনদের সান্নিধ্যে।

 

আয়োজনকারীরা বলেছেন, অপরাধীদের পারিবারিক বন্ধনের সাথে সম্পৃক্ত করলে তাদের মানবিক গুনাবলীর বিকাশ হয়, ভালো পথে ফিরে আসার সম্ভাবনা বেড়ে যায়।

 

চার ঘন্টার এই আবেগঘন সময় শেষ হয়েছে অশ্রুসজল চোখে।

 

বাবাকে বিদায় দিয়ে এক কন্যা চোখ মুছতে মুছতে বলেছিল, বাবাকে মিস করে সে। স্কুলে বাবার কথা কাউকে বলে না সে, পাছে তার বাবাকে কেউ খারাপ বলে। বাবার কথা খুব বেশী মনে পড়লে, তার প্রিয় পুতুলটিকে বাবা ভেবে জড়িয়ে ধরে থাকে।