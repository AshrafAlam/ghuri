---
title: ক্রিকেটঃ প্রেম অপ্রেম
date: '2018-06-30'
tags: ['Singapore']
---

আরো ভালোভাবে বললে, আগ্রহবোধ করিনা।

সমস্যা হলো আমার কোম্পানীর স্থানীয় শাখায় চারশ' ইঞ্জিনিয়ারের মধ্যে আমি একমাত্র বাংলাদেশী!

যেদিন বাংলাদেশের আন্তর্জাতিক খেলা থাকে, সেদিন অস্ট্রেলিয়া, ইন্ডিয়া - যার যার দেশ খেলে আমার দেশের সাথে, তারা আমার পাশে ঘোরাঘুরি করে।

বাংলাদেশ হারতে থাকলে, হঠাত তারা বিস্ময়ের ভান করে।

"আশরাফ, জানো, বাংলাদেশ হারছে আজ? যদিও ভালো খেলেছে। ক্রিকেটে তোমরা নতুন তো। আস্তে আস্তে ভালো করবে আরো। ও আচ্ছা, তুমি তো আবার ক্রিকেট ফলো করো না। মজার খেলা বুঝেছো? সময় পেলে ভালো করে দেখো। পৃথিবীতে দুইটা জিনিস ইন্টারেস্টিং। তার একটা ক্রিকেট।"

এই বলে খুশী খুশী ভাব নিয়ে তারা চলে যায়।

আমি ভুরু কুচকে চিন্তায় পড়ে যাই, দ্বিতীয় জিনিসটা কী, বলল না তো।

যেদিন বাংলাদেশ জেতে, সেদিন কারো খবর পাওয়া যায় না।

আজ অবশ্যি ব্যতিক্রম হলো।

আমার এক কলিগ খুব আবেগ নিয়ে আমাকে বলল, আশরাফ, আমি জানি তুমি ক্রিকেট ফলো করো না। তবে বাংলাদেশ যা দেখালো, সেটা অতুলনীয়। you should celebrate.

ক্রিকেট না বুঝলেও নিজের দেশের ভালো কিছু শুনলে আনন্দ হয়।

একটি ফেসবুকে একটা লেখা ছাড়া এই নাদান আর কী করতে পারে?