---
title: এক দুই তিন!
date: '2018-06-30'
tags: ['Singapore']
---

নতুন বছরে নতুন অফিস শুরুই হলো এক সহকর্মীর জন্মদিনের কেক কেটে।

 

নামটি তাহার 'দুই'।

 

ছোটখাট মানুষ। মাথায় কদম ফুলের মতো খাড়া খাড়া চুল। কথা বলে মজা করে।

 

আমি হাসতে হাসতে বললাম, দুই, তুমি জানো তোমার নামের একটা অর্থ আছে আমাদের ভাষায়।

 

দুই উত্তেজিত গলা দিয়ে বললো, বলো কি!

 

আমি একটু ভাব নিয়ে বললাম, হ্যা। তোমার নামের অর্থ 'টু'।

 

দুই আকাশ থেকে পড়লো। আবার বললো, বলো কি!

 

তারপর নিজেকে সামলে বললো, আমাদের ভাষায় 'দুই' মানে এক!

 

এবার আমার অবাক হওয়ার পালা। কিঞ্চিত বিভ্রান্ত বোধ করলাম।

 

দুই মানে এক!!!

 

আমি ওকে বললাম, শোনো তোমাকে দুই বললে প্যাচ লেগে যাবে আমার। এক কাজ করি, দুই যোগ এক, তিন বলে ডাকবো, মামলা ডিশমিশ!

 

এক বসায় নতুন দুইটা নাম পেয়ে দুই খুশী।

 

এখন ওকে তিন বলে ডাকলে ভ্যাক ভ্যাক করে হাসে।