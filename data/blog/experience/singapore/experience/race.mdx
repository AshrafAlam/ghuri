---
title: রেস!
date: '2018-06-30'
tags: ['Singapore']
---

লাঞ্চ আওয়ারে বের হয়েছি তিন সহকর্মী। তিনজন তিন দেশের নাগরিক, একজন সুইডিশ, একজন অস্ট্রিয়ান আর আমি বাংলাদেশী। কথায় কথায় "সেরা বাসযোগ্য নগরী" র‍্যাঙ্কিং এর কথা উঠল। তাতে অস্ট্রিয়ান সহকর্মীটির দুঃখ উথলে উঠল। গত বছর এ রকম একটা সার্ভেতে তার দেশ এক নম্বর ছিল, এবার সেই পজিশনটি ছিনিয়ে নিচ্ছে ডেনমার্কের কিংবা অস্ট্রেলিয়ার কোন একটা যাদুকরী নগরী। সুইডিশ সহকর্মীটি বলছিল, কোপেনহেগেন আসলেই খুব সুন্দর শহর, তার ইচ্ছে আছে কিছুদিন শহরটিতে থাকার। তবে বাসযোগ্যতা সূচক হিসেবে করলে তার নিজ শহর স্টকহোম থেকে খুব বেশী তফাৎ নেই কোপেনহেগেনের সাথে। তারপর কিভাবে কিভাবে যেন আমার শহর ঢাকার র‍্যাঙ্কিং-এর প্রশ্ন চলে আসলো। আমি কিছুই না শোনার ভান করে খুব তাড়া দিয়ে বললাম, দ্রুত পা চালাও, নাইলে রেস্টুরেন্টে বসার জায়গা পাবে না।


মনে মনে দীর্ঘশ্বাস ফেলে বললাম, "কিছু কথা থাক না গুপন!"
